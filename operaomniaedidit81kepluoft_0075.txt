 

Notae in Somnium Astronomicum. 61

Volvam in orientali ejus plaga. Atque hoc evenit illis locis Lunae, quae nos in ejus
eclipsi valde rubere videmuS. Hic enim rubor causam habet radios Solis refractoS.

’ 195, Et quidem Luna per apogaeum incedente. Nam experimentis observatio-
num constat, radios Solis refractos· inferius trajicere umbram, apogaeam Lunam nou
asse m. ⁴

q 196. Nimirum inest interdum in ipsa materia vaporum lux aliqua prodigiosa,

non veniens a Sole, neque per primos radi08, neque per secundos. Cum id fiat in
aere terrestri, poterit eodem modo fieri etiam in lunari.

197. Terra enim, seu Volva, illuminatur etiam a Luna plena acquiritque ex ea
illuminatione quandam albedinem. Quamdiu ergo nou tot-a Luna conspectu Solis pri·
vatur, sed tantummodo marginum alteruter, hoc est divisoris circuli pars orientalis vel
occidentalis, neque Volva una cum Sole penitus fit inconspicua, sed Solem quidem
illi margini Lunae occultat totum, ipsa vero sua albedine a Luna accepta vicissim illis
lunicolis est conspicua. Sunt autem haec confuse scripta, nec debent intelligi de ali-
qua eclipsatione Volvae‚ sed de ordinaria exstinctione in novivolvio, sicut nobis Luna
exstinguitur in omni novilunio.

198. Medium bic accipe non respectu singularis loci in Luna, sed totius morae
Lunae in umbra Terrae3 tunc enim Luna carens ipsa lumine, nullum etiam spargit
in Terram seu Volvam, ut quae tunc toti Lunae totum Solem intersepsit.

199. Sic etiam accipe voces: defectus Solis apud lunares maximi et non ma·
ximi‚ ut respondeant eclipsi Lunae apud terricolas totali et partiali. In omnibus hisce
vocem desectionis vel defectus refer ad Solem, ad Volvam non aliter, quam quatenus
ob Solem deficientem etiam lux Solis a Lunae globo repercussa in Terram seu Vol·
vam deficit3 ut ita Volva Solis quidem primario lumine careat. propter consuetum no·
vivolvium, Lunae vero lumine secundario etiam propter Solem lunaribus eclipsatum.

200. Lunaris luminis calorem (quamvis id vix sit quindecima pars de lumine
Volvae) lieet nobis explorare tactu, arte quidem adjutum. Nam si radios Lunae plenae
excipias speculo cavo parabolice aut etiam sphaerico, senties in loco foci, ubi coeunt
radii, velut halitum quendam tepidum. Hoc mihi contigit Lincii, experimentis aliis
specularibus intento, cum de calore luminis non cogitarem. Circumspicere enim coepi,
num quis manum meam afflaret.

Esse vero splendorem hunc Volvae (id est Terrae nostrae a Sole illuminatae)
de genere calefacientium, probatione non indiget: cum interdum tanta radiorum Solis
sit violentia per aestatem, ut silvae, ut tecta lignea ardeant, quando vulgus incendia-
rios reos subjicit. Quid tum igitur, si quinquaginta millibus milliarium Luna abest
ab hoc calore, cum remotio majorem etiam et plane hemisphaerio proximam globi ter·
restris partem simul in conspectum det?

201. Hoc per se parum est, in congerie tamen causarum forte negligi non debet.
Tota euim diametro coeli Lunae Sol longius abest a subvolvanis in novivolvio, quam
a privolvis in suae diei medio.

202. Conjectura est probabilis, non demonstratio plena. Tradunt periti rei
nauticae, majores esse aestus maris in copulis luminarium, quam'in quadris. At aestuum
maris causae videntur esse corpora Solis et Lunae, trahentia aquas maris vi quadam
magneticae simili. Trahit vero et corpus Terrae aquas suas, quam nos gravitatem
dicimus. Quid impedit igitur quin dicamus, Terram etiam lunares aquas trahere, si·
cut Luna trahit terrestres? Hoc dato, si jam vel coeant Sol et Volva vel opponantur,
adunabitur ipsarum vis tractoria. Cum autem juncta corpora diu inhaereant vertici
subvolvanorum, nec ita propere discedant, ut a terrestris oceani verticibus, videbatur
satis esse temporis ad eliciendas omnes aquas ex uuo hemisphaerio in aliud. Verum
deest aliquid huic ratiocinationi. Ut enim hoc fiat, oportet totam Lunae superficiem
patere undis. nec uspiam objici litora. Nunc autem detexit nobis telescopium montes,
colles et litora immensa. Oportet igitur perruptos esse illos velut aggeres vallibus et
fossis tanquam scissuris profundissimis, ut tantum aquarum ex uno hemisphaerio in
alind rursum prorsumque commeare possit. Id tantisper credamne, dum quis explo-
, rator in rem praesentem eat. -

