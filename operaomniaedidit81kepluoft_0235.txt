 

H. Histoi-ica et Philologica. 221

sactum est, ut in Anglia et Galliis hodie maxime sinistrae famae tempestas in
hoc invisum nationibus illis nomen incumbat, occurrendum est homini Britann0,
suorum popularium sub hoc nomine sensum callenti, inter illos scribenti, qui
crebrius de pulverariis proditionibus, quam de chronicis computationibus loqui
consueverunt. Ehem, o Britanne‚ ’

Non eqo cum Danais Trojanam exscindere qen-tem

Aulide juravi ,· non haec in foedera veni.
Cur igitur cognominis hujus acerbitate meum cum uno aliquo ex hac familia
consensum ulcisceriS, cur Jesuiticum appellas, quod Deckerianum et si ita vis
Keplerianum‘? Si labem illam nostri seculi, si regum pericula non meliori
jure Jesuiticae doctrinae imputaS‚ quam hanc opinionem meam chronologicam, -
damnas igitur ipso facto magnam partem odiorum tuae gentis, Sed nihil ad
me lis ista3 ad tempora venio: incipe, Damoeta.

Pag. 2. „Annum reynz' Herodis, quo natus Christus , quotquot intra
500 annos a Christo definivisse comperiuntur, solido quadriennio ante mor-
tem Herodis definivisse videntur.“ Mira locutio. Si legisti auctores quotquot
definiverunt, compertam rem habes, non opus est confugio ad tuum το videri,
sin non legisti, quid quaeso de iis, quos non legisti, videri tibi potest? Tum
autem numerose loqueris de numero non magno, fallor an tres ad summum
sunt aut quatuor? Nam qui antecessores SUOS, ut Eusebium, sequuntur, non
interposito suo judicio, numerum ii non faciunt. Accepto tamen, esse ex anti-
quis iis, qui velut ex traditione, non ex ratiocinatione referant, Christum na-
tum Herodis anno 33. regni, ut EpiphaniuS, videndum erit, unde tu hos an-
nos incipiaS, ne cum tu de caepis laboreS, hi testes a te adducti de allio
loquantur. Interim hoc ego spatium lego inque meum usum converto, Nam
Herodes christis regibus, de quibus Epiphanius (id est Macchabaeis), successit
anno 9. Julian03 adde 32 solidos, emergit currens 41. Julianus3 tu vero sep-
tennio post facis Christum nasci, ego uno anno antea, Suslyga hoc ipso anno.
Testes igitur a te producti propius a nostris stant partibus,

Pag. 3. Epiphanio, quicquid agis, ne nimium tribuas suade0, cujus
hallucinationes in historia temporum Christi ne quidem inter allegandum tegere
potes nobis, Vides, quam evidenter utroque loco ate allegato Herodem det
Archelao filium perperam3 tune Epiphaniam Josepho oppones in hac historia,
quantumvis Christianum Judaeo?

Pag. 4. Biennium suum Epiphanius nobis probat3 qui rationes allegat,
auctoritate cedit testis. Teste Epiphanio non poteris uti, rationes expendamus,
quas allegat. Ut Lucam conciliet Matthaeo circa circumstantias nativitatis
Christi, biennium statuit a Matthaeo praeteritum, de biennio provocat ad Evan-
gelium. Commune argumentum est: vel enim testatur Evangelium etiam de
biennio aetatis pueri, vel tantum de illo biennio, ex quo stella apparuit3 et
Herodes quidem incertus suit, anniculus an bimulus esset, cui insidiabatur, an
paucissimorum dierum, omnes igitur occidit. Atque nos etiam ex ipsa· de-
scriptione evangelica sacti Herodis ambigentis ambigere et ipSOS, per hoc qui-
dem argumentum, necesse est. Rursum magos non adfuisse intra dies puer-
perii, non probat a circumstantiis loci aliis3 Maria in domo jam, non in prae-
sepi. Probat sane, non eadem nocte magos affuisse, qua natus ChristUS, at
de biennio interlapso non probat. Et quae causa Mariae post biennium ex-
spatiandi cum puello ex Nasareth in Bethleem, quae non erat in itinere Jero-
solymam? Quanto probabilius ex Luca, duodecimo demum aetatis ann0, post
purificationem Mariae, Jesum adductum Jerosolyma.

