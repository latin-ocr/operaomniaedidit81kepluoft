Notae in Somnium Astronomicum. 47

in itinere, Luna a vertice unius oceani abeunte, agmen aquarum impingens in litus
occidentale desertumque a tractrice causa, refunditur litoribusque orientalibus vicissim
infunditur. In Harmonicis lib. IV. cap. ult. deliberavi de causa insuper alia fluxus et
refluxus maris, quae huic quidem connexa est. Sed ea, quam hic tango, sufficit in-
stituto praesenti. Nam si daemones non alibi nisi in cono umbrae versantur, illi vero
corpus aliquod in sublime versus coni verticem rapere finguntur, certe nisi Luna si-
mul adsit conum perambulans, soli erunt nulla re adiuti, laborabunt, sudabunt, de·
fetiscentur scilicet. At si Luna secunda opus aggredientur, ea praesens in umbra tractu
magnetico corporis cognati conatus eorum adjuvabit. Vide infra N. 78.

63. En vero causam aliam brevitatis temporis ad hanc transmutationem, non
longioris duratione eclipsis, non a natura corporis, sed a mente vectatorum accersitam.

64. Tota periodus ad allegoriam pertinet. Cum rarae sint eclipses insignes et
magnae, rarae occasiones eas observandi, scientia astronomica (spirituum unus) non
vulgo per eclipses innotescit; sed philosophi sunt, qui scientias philosophicas omnes
(spirituum sc. horum familiam) impense colunt: illi inquam tempori defectuum luna-
rium insidiantur, illi scalis hisce usi audent ascensum in Lunam, seu indagationem
naturae et cursus siderum affectare. Ex gente humana minima pars est eorum, qui
philosophantur, e philosophorum numero vix unus et alter astronomiae fines proferre
nititur.

65. Revertor hic ad contemplationem naturae corporum, fictione adhibita.

66. Gravitatem ego definio virtute magneticae simili, attractionis mutuae. Hujus
vero attractionis major vis est in corporibus inter se vicinis, quam in remotis. For-
tius igitur resistunt divulsioni unius ab altero, cum adhuc sunt vicina invicem.

67. Ictus validus non est, ubi facile cedit corpus quod truditur. Propterea vali-
dius percutitur globus plumbeus quam lapideus, quia plus in illo ponderis, maj0r igi·
tur resistentia. Cum ergo corpora sint gravia, resistent motui, tam pernicis igitur
trusionis ictus violentissimus erit.

68. Hic ego doloris saltem acerbitati consului3 caveat alius incolumitati viatoris,
ne is minutatim contundatur, nullo discrimine dormiens an vigilans.

69. In conglobatis partes proximae causae impellenti plus patiuntur, pressae
pondere partium incumbentium.

70. Corpora nostra foventur tepore evaporationis continuae ex visceribus Terrae,
quae vel in pluvias, vel per noctem absente Solis radio calido in rorem et pruinas
coacta decidit. Cutis, hoc tepido vapore extraneo denudata, horrere incipit. Vapor
etiam ex corpore emanans amisso calore, cujus vi exspiraverat, in se coit fit'que jam
materia frigida et coagulationis opera motum acquirit versus corpus, unde pullulat
illatusque corpori frigus illi infert. Aura denique aetherea Solis radio destituta fri-
gida est privatione caloris. Ea ut tenuissima, sic minimae' etiam efficaciae frigus per
se ipsa concipit, quamdiu immota est. At motus accedens densitatis ei quandam vim
effectu ipso conciliat, ut quo violentior impactus ejus in corpus aut corporis volantis
in ipsum, hoc densior et subtilitate sua penetrantior adeoque et frigidior fiat. Fitque
frigus qualitas activa densatione materiae, quam nondum densatam privative tantum
frigidam agnosco. Tansitum a forma privativa ad activam relinquo aliis explicandum.
vide speculationem hanc in Opticis meis, per comparationem lucis et coloris nigri
traductam, et qua parte me vides laborare, adJuva ad causas. eruendas.

71. Vide supra num. 57.

72. Hoc tantum dicis causa. Natura me deserit3 ad jocum transire in re seria
haud scio an gratum. Allegoria etiam friget. Defectum rerum ad victum necessa-
riarum Daemon ille, qui astronomia dicitur, ingenita vi fervoris ignei ad speculandum

ι frigide admodum supplet.

73. Non erat praetereunda tam opportuna narratio Aristotelis de philosophis
in montem Asiae Olympum speculationis causa connisis.

74. Nimirum ubi corpus ereptum ex orbe virtutis magneticae Telluris tanto
spatio, ut ,iam praeponderet virtus magnetica orbis Lunae.

75. Suspensis virtutibus magneticis Terrae et Lunae contraria tractione, perinde

