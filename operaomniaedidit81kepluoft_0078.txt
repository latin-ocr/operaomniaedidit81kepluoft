64 J oannis Kepleri

quaerere conditoria, ne quid ipsis sinistri per absentiam animae eveniat. De iis vide
disserentem Mart. Delrio in Disquisitionibus Magicis.

221. Ex resina, exsudante ex trabibus navium per Solis fervorem et globatim
adhaerescente, anates nasci, quibus ultimum totius corporis rostrum maturescat, quo
soluto se dent undis subjectis, refert Scaliger in Exercitationibus. Nota est multorum
celebratione arbor Scotiae, quae eundem foetum proferat. Anno 1615. aestate. siccis-
sima vidi Lincii allatum ex Drani campis desertis ramulum juniperi, cui adnata erat
figura insecti insolita, colore scarabaei cornuti, mediotenus exstans et sese movens
lento motu, posteriora arbori adhaerentia erant resina juniperina.

222. De provinciis novi orbis scribit Josephus a Costa eadem. Vide Disserta-
tionem meam cum Nuncio Sidereo f. 18.

223. Hanc conjecturam derivavi ex disputatione quadam, Maestlino praeside,
quae edita est anno 1605. titulo, De Passionibus Planetarum, de qua etiam ago in
Dissertatione fol. 19. Digna tamen est res, quae tota etiam hic referatur propter cog·
nationem. Ergo paulisper in eam exspatiemur. Igitur auctor thesibus 136. et 143.
incipit de hoc παθει agere, quod Luna interdum eadem die et mane vetus et vesperi
¹ nova apparet, quando non plus 6 vel 7 gradibus a Sole distare potest, cum tamen
alias ejus emersioni 12 gradus praescribantur. Ad expediendas phaenomeni'causas
th. 146. novum dogma proponit, Lunam amiciri substantia quadam aeria. Nam
thes. 139. probaverat, Lunam tunc, cum totis 12 gradibus discessit a Sole, vix octo-
gesimam diametri visihilis partem illuminatam a Sole habere. Quanto igitur erit illa
etiamnum minor, si non ultra 7 gradus a Sole abfuerit? Statuit igitur, totum id aeris,
quod ultra terminum corporis Lunae procurrit, a Solis radiis tingi, quippe ab iis per·
meabile seu pellucidum3 nunquam itaque Lunam penitus extingui, ne in ipsa quidem
centrali copula. Hoc dogma confirmat experimentis insuper aliis quinque. Primum,
quod radius Solis deficientis per foramen intromissus semper in effigie Solis circum·
ferentiam exteriorem convexam faciat majorem, quam interiorem concavam, defectus
scilicet a Lunae convexo corpore excisi seu tecti, cum tamen Luna plena diametro
plerumque sit majori quam Sol. Putat igitur, cum plenam metimur, nos id metiri,
· quod ultra corpus exstat de illuminato aare lunari circumcirca3 cum vero ipsa Solem
tegit, solam id praestare, nihil adjutam ab hac sna tunica aeria, ut quam Solis radii
transeant nihil impediti nec intersepti.

Hoc experimentum, ab observatione eclipsis Solis petitum, verissimum quidem
est, movitque etiam Tychonem Brahe, ut diametrum Lunae novae traderet minorem
diametro plenae, tueturque magistrum etiam Longimontauns in Astronomia Danica.
Multus fuit in hac Lunae camisia etiam Davides Fabricius astronomus Frisius‚ qu'us
placita ventilavi in Prolegomenis Ephemeridum. Verissimum inquam est, in effigie
Solis deficientis, per foramen parvum immissa, convexam circumferentiam esse majoris
circuli portionem, concavam minoris, at causa allata a disputatore non est idonea.
Non est mihi animus, negare aerem lunarem, recepi eum in Opticis fol. 252, 302. et
in Dissertatione f. 183 is tamen non efficit hoc, quod quaerit disputator. Est enim
experimenti causa alia, semidiameter foraminis, per quod radius Solis irrumpit. Hujus
semidiametri latitudine fimbria lucida accrescit effigiei falcatae Solis circumcirca, etiam
in acuminibus cornuum, itaque illa fiunt obtusa. Hac fimbria lucida detersa, relin-
quitur effigies sincera, cujus circumferentia exterior jam est contractior, interior et
concava laxior. Itaque hac medicina adhibita, reperitur diameter Lunae Solem tegentis
congrua diametro plenae.

Hanc meam solutionem nodi ex Opticis meis ea tempestate editis adducit idem
ille, qui respondentis partes sustinebat, in nota ad thesin, laudatque et acceptat ne·
gatum a me discrimen inter Lunam novam et plenam, neque tamen expunxit e numero
experimentorum aeris lunaris hoc primum, puto quia ¹iudicium lectori permittendum

censuit. An quia foramine se putat usum omniuo tenuissimo, per quod et cornua ·

effigiei redderentur acuta satis? Atqui non ego credulus illi: magnum enim discrimen
est inter proportionem diametrorum, quam auctor allegat ex eclipsis Solis observa·
tione anno 1605. ἦ. Octobris , interque eam, quam ego deprehendo in consimilibus

