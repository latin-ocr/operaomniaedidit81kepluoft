 

hobitum D. Tychonis Brahe.

Non secus astrorum tot jam qu'aesita per annos
Notitia et celeris mobile mentis opus.
Quod visum Uranie fertur mirata sub astriS,
Exemplo sensus obstupefacta sui3
Heu mihi non potuit motu superesse cerebri,
Nec nisi praegressis sensibus ire comes!
Scilicet ipsa etiam quondam pulchra astra peribunt,
Et res instabiles fluxa sigilla decent.
Scilicet exiguum est et vasto ex aequore gutta
Quidquid Sideriae de ratione teneS.
thue bibit floris lux irradiata colorem,
Ipsa sibi nullus de Phaetonte color,
Non aliter, viles sensu monstrante figurae,
Mens hominia crasso corpore mersa, videt.
Aut tenue, aut nihil est species aut proxima vem,
Aut pars in promptu est, pars adoperta latet,
Divinos puro donec de fonte liquores
Corporis e vinclis morte soluta capit.
Non igitur miser est, lacrymis non aptus acerbiS,
Solatur Domini quem modo blanda manuS,
oblitum levium, capiat quo maxima rerum,
Jam vacuum curis, improba vita, tuis.
Non poteras, lethum, pulchram praevertere palmam,
Arte triumphata sideribusque venis.
Non poteras penitus doctrinam extinguere mentiS,
Quam spargit toto plurimus orbe liber,
Audiit hinc vivus magnas paeana per urbae,
Posteritas omnis quem bene grata canet.
Gratulor hanc merito sortem, sed causa doloris
Non levis a nostra nunc mihi parte venit.
Non mea tam longae jungam suspiria pompae?
Mene hilarem jubeat publicus esse dolor?
Nam veluti si qua stagnantibus incidit undis
Scrupulus et fluctum motio prima dedit,
Addit se in spatium viresque acquirit eundo
Circulus atque omni littora parte ferit3
Non aliter qui jam Pragensi moeror ab urbe
Nascitur eois occiduisque plagiSâ€š
Regna per et gentes magis ac magis auctior errans
Conturbat vestras, Auster et Eure, domos,
Dania cumprimis Brahaeum patria plorat,
Jamque suum Atlantem non abiisse velit.
Illustrisque domus columen Brahaeia regni,
Occubitu Solis lumine cassa sui,
Luget et ad luctum socios vocat ordine Billos,
Rudros, Rantzovios pulchraque serta Rosae.
Stemma Viri fulgens regnum sibi vindicat unum,
Doctrinam censent omnia regna suam.
Fama Caledoniam longe tranabit in orbem
Signaque moeroris, Rex Jacobe, dabis,

139

