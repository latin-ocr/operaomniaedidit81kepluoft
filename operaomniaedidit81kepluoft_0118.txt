NOTAE J. KEPLERI ἱ

In Librum Plutarchi de facie in orbe Lunae.

 

1. Quia nihil tale in Sole'sibi visus imaginetur.

2. Non obstant huic solutioni maculae Solis nuper detectae, quia non visu sim-
plici deteguntur‚ de quo Plutarchus.

3. Ὀξυβελης ἡδ’ ἱλαειρα. Ilairam et Phoeben nuptas, illam Castori, hanc Polluci,
Inachi ex Philodice filia, Leucippi uxore, neptes facit Apollodorus Bibliothecae lib. 3.

4. Nota opposita epitheta ἀμυδρον et σφοδρον.

5. Plutarchus contentus fuit, argumentum ex hac particula opinionis, cur diver-
sis visibus accidant diversa, retorquere in totam opinionem, causam hujus diversitatis
ipse hic non explicat, quia intempestivum erat futurum. Eam nos addamus ex veris
rationibus opticis. Maculae istae lunares sunt reale quid, pingunt enim se ipsae per
suas radiationes in papyro alba, non tantum si per vitra convexa transeant et ad
certae distantiae punctum concurrant, sed etiam si per foramen exiguum plane va-
cuum transeant inque tabellam albam eminus incidant. Quod igitur illae non discer-
nuntur a visu quocunque, in causa non est facultatis imbecillitas, quam Plutarchi vox
ἀμυδρον insinuat, sed vitium instrumenti visorii, id est situs improportionatus fundi
retiformis tunicae ad quantitatem refractionis, factae in humore crystallino. Cum enim
quaelibet quantitas refractionis hujus proprium habeat punctum post crystallinum, ad
quod colligat radios in crystallino refractos, propriam sc. ejus a crystallino distan-
tiam eamque aliam propinqua oculo designent, aliam remota, fit ut fundus retinae
aberret ab hoc puncto. Si aberrat a punct0, secat igitur conum radiorum collecto·
rum unius puncti lucentis, secat inquam eum vel ante punctum vel post punctum con·
cursus, ubi jam iterum dilatatur conus. Hoc vero pacto quod erat foris in re visibili
punctum unicum, fit in retiformi non punctum, sed superficies, Vicinum igitur punc-
tum rei visibilis pingit se per aliam talem sectionem in particula retiformis jam occu-
pata a priori sectione et sic vicinorum horum punctorum picturae in retinae fundo se
mutuo, permeant ex potiori parte. Sed quia unum rei visae punctum est in parte
lucida, alterum in parte maculosa, illius pictura *in retiformi est evidentior et plus
movet visum superatque permixtam sibi picturam puncti maculosi, quia lumen est
efficacius coloribus in movendo visu. Ita fit denique, ut macularum pictura in retina
exstinguatur maneatque sola luminosarum partium, obtinens totam retinam. Hanc
causam esse verissimam, patet ex perspicillorum usu: nam illa applicata oculo cor-
rigunt refractionis quantitatem, ut radii et per perspicilla et per humorem crystalli· ’
num juncta descendentes aliud punctum concursus sui sortiantur, in ipso sc. retifor· 1

