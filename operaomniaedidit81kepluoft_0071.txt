 

Notae in Somnium Astronomicum. 57

satis diuturna super horizonte locorum lunarium subdistinctione indiget in partes mi·
nutiores. Nam si nostra dies cum nocte sua, quae est diei noctisque lunaris pars uu·
detricesima demum, paulo minor, si haec inquam tam brevis mora usus causa in 24
partes subdividitur, quanto magis illa tam longa dies distinctione opus habebit. Et
nos quidem terricolas natura destituit, ut quod mens arbitriumque hominis spectat,
oculis internoscere non queamus: nihil enim est uspiam, quod unius horae nostratis
spatio conversum in pristina revertatur vestigia. At in Luna subvolvani habent mo-
tum hunc Volvae suae circa suum axem in oculos incurrentem, qui macularum Volvae
ordinem eundem reducit idque intra unam noctem lunarem facit quatuordecies, Quare
nequaquam est verisimile, hanc observationem a lunicolis negligi. Ex eo vero qua·
damtenus aestimari potest privolvarum egestas et solitudo, ut qui Volvae conspectu
privati hoc etiam adminiculo temporis distinguendi careant.

150. Tres restitutiones superficiei Terrae seu Volvae suut hic distinguendae:
una, cum idem superficiei locus sub eandem fixam revertitur, haec paulo brevior est
una die et nocte nostrate naturali3 altera, cum restitutio fit ad lineam per centra
Solis et Terrae eJ‘ectam ex eadem Terrae plaga, haec plane aequat adeoque vet cau-
satur diem noctemque naturalem3 tertia, cum restitutio fit ad lineam ex centro Terrae
per centrum Lunae ejectam, haec demum maculas Volvae in conspectum Lunae reducit:
Hujus longitudinem sic computa. In annis 76 sunt lunationes 940, interim dum fixae.
novendecies absolverunt circuitus 1465, id est 27835, seu gradus 10020600. Cum autem
hoc temporis spatio dies nostrates labantur 27759‚ aufer lunationes 940, restabunt
26819: toties maculae eaedem Volvae revertuntur sub lunicolarum aspectum. Divide
summam graduum per 26819, veniunt 3733. Tot labuntur tempora aequatoris interim
dum macularum Volvae ordinem restitutum vident lunicolae. Est scilicet una lunico-
larum hora uuam nostratem diem et noctem cum tricesima paulo plus parte longa,
hoc est fere 25 horas nostrates.

- 151. Quippe eadem Terrae revolutio et nobis terricolis gignit imaginationem
primi mobilis, cnjus motus ab astronomis concipitur ut aequabilis perpetuo.

152. Vide num. 109 et rem et causam hujus inaequalitatis motus Solis, qualem
lunicolae observant.

153. Duae medietates sunt duae partes orbis, una antiqui, cohaerentibus in eo
Europa, Asia, Africa, altera novi, cuius partes Americae septentrionalis et australis.
Quod autem discrimen hoc medietatum restrinxi ad septentrionem magis, id factum
propterea, quia Magellanica‚ fusissima per austrum regio, incognita est et perpetua
continens esse censetur, extensa in utrumque hemisphaerium, tam novi quam ve-
teris orbis.

154. Hunc paragraphum allegavi in Dissertatione cum Nuncio Galilaei Sidereo,
qnam edidi Pragae anno 1610, simulque et censuram addidi necessariam. (Vol. 11.
p. 496 s.) Docuit me Galilaeus, edita Lunae et aspera non maculas esse sed clari-t
tatem, fusa vero in depressas partes aequora nigricare macularumque speciem induere.
Ad eundem igitur modum etiam de terrestri globo statuendum est, oceanum et maria
terris interfusa obscuritatem induere, continentes vero et insulas luce Solis eximie
resplendescere. Quod prius in contrariam iveram sententiam, causa haec fuit, quia
Terrae superficies varios induit colores, aquae colore vacare censebantur. Omnis au-
tem color (praeter album) gradus est ad nigredinem. Sunt vero resplendescentiae luminis
solaris analogae obscuritati superficierum, unde repercutiuntur. Aliud argumentum
suppeditabant aquae. Nam utcunque quis superficies J‘uxta invicem positas intueatur,
terrarum et aquarum, semper nigrescunt terrae, splendent aquae. Experimentum vide
in Opticis‚ captum ex Styriae quodam monte Schekel‚ inspecti fluvii Murae, fol. 251
(vol. 11. p. 287). Nitoris causam reputabam aequabilitatem superficiei specularem in
aquis, asperitatem in terris. Multus sum in Optices capite1. in harum causarum con-
templatione.

In praesens igitur dissolvenda mihi sunt argumenta ista (quod etiam feci brevi·
bus in Dissertatione f. 15. Vol. 11. p. 495) rationibusque stabilienda sententia con-
traria, quam in Dissertatione laudavi a Galilaeo propositam. Quod igitur attinet

