 

 

Notae in Somnium Astr'onomicum. 55

14 vem gradibus facile occurrunt aliquae fixae idoneae, ut quibus coelum undique
conspersum est.

137. Quicquid Luna nobis terricolis quovis tempore intersepit‚ idem lunicolis
in opposita parte temporis intersepit sua Volva, id est Terra nostra. Jam inspice
Ephemeridas meas, quas edidi in annos futuros, videbis in calce hanc permutationem
fixarum. (Vol VII. p. 618 ss.) Una aliqua fixa plerisque mensibus totius anni semel
tegitur a Luna, sequenti anuo libera manet illa vicissimque alia hanc sortem subit.

138. Centrum Lunae excedit e semita eclipticas 5⁰ 18⁴ summum, cui arcui ob
parallaxin accedunt 15⁴ circiter, quia semidiameter Lunae est paulo major quarta parte
de semidiametro Terrae. Jam Volvae semidiameter visibilis occupat fere quadruplum
semidiametri Lunae visibilis, ut sit ea tanto major, quanto minor parallaxis in eadem
proportione verarum semidiametrorum. Ita utrobique colligitur summa graduum 6
cum triente circiter.

139. Reditur quidem saepius ad easdem, sed non eodem ordine, nisi post ex-
actum cyclum. Causa permutationis huius est circuitus nodorum Lunae in totidem
annis in antecedentia.

140. Vide schema ad hanc contemplationem aptum Epitomes Astr. fol. 560.
(Vol. VI. p. 364.)

141. Si enim penes nos Luna crebro, die novilunii vix a paucis horis progressa
e Solis radiis, conspici tamen potest non cornu tantum illuminato, sed plane toto cor-
pore, quod constat fieri per illuminationem a Terra hemisphaerii lunaris a Sole aversi,
quia Terra tunc plenum orbem a Sole illuminatum Lunae obvertit, lucem Solis in
Lunam revibrans: equidem analogia docet, haud dissimilia videre lunicolas in sua Volva,
quae nostra est Terra. Posito enim novivolvio, ponetur Luna nobis terricolis vicissim
plena. Luna vero plena quanta claritate Terram (quae lunicolarum Volva est) pingat,
praesertim noctibus hibernis, quando Luna in Cancro incedens Terras nostras ex alto
irradiat, id inquam notum est omnibus. Nihil igitur absurdi dicit qui affirmat, illo
ipso lumine lunari, quod nobis montes et planities vicinas de nocte in conspectum
adducit, eandem Telluris (lunaribus Volvae) planitiem conspicuam esse usque in Lu-
nam. Etsi enim Luna vix quindecimam· partem excipit revibratque ejus luminis, quod
excipit Terra ab eodem Sole, at vicissim Terrae ipsius vultus quindecim partibus
spatiosior est habitantibus Lunam, quam nobis terricolis Luna. Fit ergo compensatiO.
Adde nunc cornu lucidum, quod Volva ob digressionem in latum a via Solis rursum
quindecuplo clarius ostentat lunicolis, quam nobis terricolis Luna suum. Et ad hoc
Volvae cornu praecipue spectat vox fere. Quando enim latitudo nulla, nullum etiam
in conjunctionis articulo residuum est cornu.

142. Ceteris enim locis in Luna simul apparent in articulo novivolvii Sol et
Volva, ubi si ob claritatem Solis praesentis corniculum Lunae, quod ei residuum est
ob latitudinem, non cernitur, id fit ex rationibus visus. At iis, qui inter polos viae
Lunae et viae Solis habitant, Sol quidem in ipso meridie suo sub horizonte est, Luna
paulo supra horizontem: tanto igitur evidentius conspicua.

143. Si diei principium id censetur, quod Solem primum sistit in horizonte,
equidem Luna in E prima quadra versante, quando angulus ΑΕΒ connectentium cum
centro Lunae E centra Solis Α et Terrae B rectus est, etiam tangentium corpus Lunae
AL anguli recti erunt proxime. Jam si radius ex centro Solis Terrae superficiem
contigerit, Sol censebitur in horizonte esse illius loci Terrae, quem signat contactus.
Eadem igitur de causa etiam loco Lunae L, qui contingitur ab AL, Sol in horizonte
esse censebitur, et recta ex E centro Lunae per contactum L ducta in Terram signa·
bit illius loci lunaris verticem. Ergoaequibus tunc Volva in vertice, iis Sol est in hori-
zonte, id est habent illi initium tunc diei.

144. Vicissim quibus lunicolis tempore quadrae Volva in horizonte apparet ut
in Ο, in eorum regione radii Volvae Bo orbem Lunae contingunt et recta EO ex
centro Lunae Ε per contactum Ο eiecta facit angulum Ο rectum: ergo cum hic con-
tactus sese diffundat in circulum integrum corporis lunaris maximum fere, erit ejus
aliquod punctum, per quod ducta ex E incidat in eclipticam. Sit id Ο. Locis vero

