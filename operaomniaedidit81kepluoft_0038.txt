24 In Somnium

In mea commentatione. totidem sunt problemata quot lineae, solvenda
partim astronomiae, partim physice, partim historice. Sed quid agas? Quotus
quisque cura dignum censebit, ea solvere? Cupiunt homines hujusmodi ludicra
sibi molli brachi0‚ quod ajunt, obtrudi, nec faciles sunt ad corrugandam fron-
tem in ludo. Itaque statui, notis post textum ordine sequentibus omnia sol-
vere. Accedet ex telescopii mei, quod nuper sum nactus, experientia mirum
et insolens augmentum de oppidis et aggeribus circularibus umbrae consecta-
neae causa. Quid verbis opus‘? Scripsit Campanella civitatem Solis, quid si
nos Lunae? Anne egregium facinuS, cyclopicos hujus temporis mores vivis
coloribus depingere, sed cautionis causa terris cum tali scriptione excedere
inque Lunam secedere? Quamquam quid tergiversari juvabit, cum nec Morus
in Utopia nec Erasmus in encomio Moriae tuti fuerint, quin utrisque suit
'apologia opus‘? Missam igitur penitus faciamus picem hanc politicam nosque
in amoenis philosophiae viretis plane contineamuS.

Calendarium Miitschelius jussus est Ratisponae petere tibique dare. Vale,
Deo commendatus. Lincii d. 4. Dec. 1623.

Berneggerus respondit: .. . D. Lingelshemius omnia tua, quaecunque apud
me reperit, non parvo exilii sui cum solatio studiose evolvit3 est enim mathematica
quoque doctissimus. Is cum nuper ex me cognovisset, quae de notis in Lunarem

Astronomiam deque Plutarchi edendo ejus argumenti libello mediteris, summopere
laetatus jussit, ut perofficiosa tibi dicta salute rogarem, ne id operae bono publico

praestare omitteres aut ultra differres. Habeo Plutarchi editionem graecam in 8⁰

H. Stephani, tomis 6 constantem. Si voles, mittam istum tomum, in quo liber de facie
Lunae. Non ita pridem V. C. Nicolao Rigaltio, conciliante D. Gothofredo juniori,
familiaritatem contraxi3 habet meum Pachymerium graecum, ut in codice regio (est
enim bibliothecarius Christianissimi) lacunas expleat. Quid si idem praestare posset
in isto Plutarchi libello? Certe prima quavis occasione per literas inquiram.

Habes hic D. Habrechti de globo igneo tractatum, nam D. Schickardi sine dubio
⁷ vidisti, quamquam hic etiam additus est, sed germanice versuS. Vale, virorum et fau-
torum meorum eximie. Argentor. ³⁴1· Febr. 1624.

Quae ad praemissa respondit Ke p leru s paucis tantum ad Somnium atti-
* nent, sed maxima ex parte ad filios Baronis a Staremberg, fautoris Kepleri diu-
turni („cujus quotidianus sum hospes‘² scribit Keplerus), quos ut Berneggerus
in aedes suas adque „victum frugalem, nobilibus studiosis convenientem4‘ reci-
piat petit.

Concludens literas (d. d. {3- Martii 1624) addit:

De Plutarcho in praesens velim saltem paragraphos habere exscriptOS,
qui lacunas Xylandri antecedunt et sequuntur3 interim apparebit, num quod
auxilium ex bibliotheca Gallica.

Anno 1629. Keplerus paucis redit ad Somnium, cum Berneggero agens
de edendo „Compendio Mathematico“. Quid ver0, scribit mense Martio, si
tibi, ut jocer, Astronomiam meam lunarem seu apparentiarum coelestium in
Luna subjiciam? Sane qui pellimur terris, viaticum hoc conducet peregrinanti-
bus aut migrantibus in Lunam. Ei libello adjungo Plutarchum de facie Lunae,
versum a me de novo, et plerisque lacunis ex sensu integratum, quod Xy-
landro, qui professione astronomus non erat, impossibile fuit.

His exceptis nil deprehendimus inter Kepleri scripta, cum edita tum alia,
de Somnio. Filius Kepleri Ludovicus post patris mortem Basilea‚ ubi medi-
cinae operam dabat, in patriam redux invenit maritum sororis Bartschium typo
Somnii occupatum, quem pater ante discessum Ratisbonam versus inceperat.
Omissis autem typi negotiis Bartschius Laubam Silesiae in urbem transgressuS,

 

