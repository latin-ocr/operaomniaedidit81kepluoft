¹60, · J oannis Kepleri·

stantis claritatis necesse est evanescat. Ecce ut anxie praeoccupem me. corrigens,
ne quis me nuperus spectator harum rerum ex Luna delapsus coarguat.

189. Qualis sit aspectus umbrae in planitie terrea, quam Sol radiis collustrat,
obvium est omnibus experiri ex locis editis despiciendo in meridie aestivo. Eadem
enim Terra est, quam nos terricolae de propinquo et illi lunicolae e longinquo in·
tuentur sub nomine Volvae. Nigrior tamen erit locus obumbratus, quando nobis mera
nox in eclipsi Solis ingruit, quod fit interdum ob circumstantias aeris vel aurae coe-
lestis circa Solem. Vide Epit. Astronom. Copern. fol. 895. (Vol. VI. p. 512.)

190. Ut supra num. 164, 169, 177. Nam et Terrae superficies et Luna illi
superstans versus Solem, et umbra Lunae in superficiem Terrae demissa, quam fingi·
mus speculari lunicolas‚ moventur in plagam unam et eandem.

191. Vide schemata eclipsium solarium universaliter consideratarum, in vesti-
bulis premeridum mearum. Nam ea sunt plane comparata ad repraesentandas has
lunicolarum eclipsationes Volvae suae, quippe etiam in illis schematibus oculus in
Luna esse fingitur necessitate demonstrationum. Sumatur horae spatium, volventur
15 gradus aequatoris terrestris in medio disci Terrae A. Semissis vero unius aradus
de orbe Lunae transibit et paulo quid amplius conficiet umbra Lunae in disco Terrae,
verbi causa PG. Sed unus semissis in orbe Lunae aequat fere 60 semisses in Terra,
ex proportione diametrorum globi Terrae et orbis Lunae. Trajicit ergo umbra Lunae
PC in una hora nostrati 30 amplius gradus aequatoris terrestris in disco Terrae, in
quo de superficie globi Terrae soli 15 gradus volvuntur, et sic umbra CP duplo cele-

 

rior est partibus Terrae proximis centro disci A, quae lunicolis objiciuntur directe; Ἴ

incomparabiliter vero celerior est umbra iu R vel S, partibus aequatoris Terrae de·
vexis, in F, G extremitatibus disci aspectabilis. . ·

192. Nondum tunc erant adornatae Tabulae Rudolphi. Vide tamen anno1633,
8. Aprilis et 3. Octobris exempla conjunctionum proxime centralium3 ad amussim re-
spondent tempora (VII. p. 601.). Sed memineris. quo longius a centro transit umbra
Lunae, hoc breviorem fieri moram ejus in disco.

193. Deliquium nostrae Lunae est lunicolis deliquium Solis. At durare potest
eclipsis Lunae ab initio ad finem horas nostrates 4. 20¹. Tota vero in umbra Terrae
moratur horas 2. 8¹. Vide Epit. Astr. Copern. fol. 868. (Vol. VI. p. 501.) Ergo etiam
lunicolis Sol totidem horis totus latere potest.

194. Schema habes in Opticis meis capite de eclipsibus Lunae, in quo reprae-
sentavi refractionem radiorum Solis in aere Terras amiciente, ubi radii refracti in—
grediuntur terminos umbrae a parte v. c. orientali continuanturque per coni umbrosi
profunditatem et exeunt a parte occidentali. Itaque Luna appellens ad terminum oc-
cidentalem umbrae obvios habet radios Solis refractos, venientes a margine Terrae
orientali. Ii vero fiunt radii visivi, putant igitur lunicolae, se videre particulam de
Sole orientalem ultra suam Volvam, cum tamen Sol fere totus appareat etiam ante

