ELEGIA

IN OBITUM D? TYCHONIS BRAHE.

 

Tu quoque funebris pars haud incognita pompae
Appositos lacrymis funde Elegia modos.

Terrigenis animis potuit qui sistere coe10,
Terrigenum tumulo conditur ecce manu.

Assuetosque oculos coelestem pandere lucem
Fusa super tenebris invida claudit humus.

Gratuler ambiguum est, an laxem fraena dolori?
Dum meditor, lacrymas utraque causa ciet.

Infelix mundi soboles, homo dedite mundo,
E mundo reliquum quid tibi Parca facit,

Quando etiam lethes sapientia mergitur undis,
Divinasque animi mors populatur opesÍ¾

Nec jam sideriae frigentia pectora curae
Demulcent solitis vita abeunte modis,

Si pars est hominis melior mens edita coelis,
Vilia si terrae pondera corpus habet,

Si probat ipse Deus pecudum contemnere vitam,
Pinguia non ventri thura adolere De0,

Sed memorem esse sui, celeresque patrare per annos
Dignum aliquod tauta nobilitate decue,

Si potior mentis, quam corporis ulla voluptaS,
Pulchrior illius si meliorque labor,

Si patrias animo praestat decurrere sedes
Et laudem auctoris commemorare Dei:

Debuerant equidem pulchrae molimina mentis
Occidui fato corporis esse super.

Nunc veluti nigris fulgens in nubibus arcuS,
Has simul ac venti dissoluere, perit,

 

