Astronomia Lunaris. 39

dierum est necessaria, tunc speluncas perreptant, prout cuique natura est.
Urinatores sunt plurimi, omnia naturaliter animantia spiritum trahunt lentis-
sime, sub aquis igitur degunt in profundo, naturam arte adjuvantes 214). Ajunt
enim in illis altissimis aquarum sinubus frigidam perdurare, ferventibus a Sole
superioribus undis215), in superficie quicquid haeret, id elixatur a Sole in
meridie fitque pabulum adventantibus peregrinantium colonorum exercitibus 216).
Nam in universum subvolvanum hemisphaerium nostris pagis et oppidis et
hortis aequiparatur, privolvanum nostris agris et silvis et desertis, Quibus
respiratio magis est necessaria, ii ferventes aquas angusto canali in speluncas
admittunt, ut longo meatu in intima receptae paulatim refrigescant. Ibi se
potiori diei parte continent eoque potu utuntur, vespera adveniente prodeunt
pabulatum217). In stirpibus corticeS, in animalibus cutis, aut si quid ejus
vicem obtinet, majorem corporeae molis partem absolvit fungosumque et poro-
sum est3 ac si quid deprehensum in die fuerit, in summitate induratur et
aduritur, vespera succedente deglubitur218). Terra nascentia, licet in montium
jugis pauca sint, plerumque eodem die et creantur et enecantur, novis quo-
tidie succrescentibus. ,

Natura viperina in universum praevalet. Miraculo enim sunt Soli sese
in meridie exponentes quasi voluptatis causa, non tamen alibi, nisi pone ori-
ficia speluncarum, ut tutus et promtus sit receptus²¹⁹).

Quibusdam per diei aestum spiritus exhaustus vitaque exstincta per
noctem redeunt, contraria ratione quam apud nos muscis 220). Passim per
solum dispersae moles figura nucum pinearum, per diem adustis corticibus,
vesperi quasi reclusis latebriS, animantia edunt 221).

Praecipuum aestus lenimentum in subvolvano hemisphaerio sunt continua
nubila et pluviae ²²²), quae aliquando per dimidiam regionem aut eo plus
obtinent 223).

Hucusque cum pervenissem somniandO, ventus ortus cum strepitu pluviae
somnum mihi dissolvit unaque libri Francofurti allati extrema abolevit. Ipse
itaque relictis Daemone narrante ct auditoribuS, Duracoto filio cum matre
Fiolxhildi, ut erant obvolutis capitibuS, ad me reversuS‚ vere caput pulvinari,

corpus stragulis obvolutum deprehendi.

