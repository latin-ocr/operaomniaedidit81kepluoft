τ ’·-.···.,;“- mmm
Α ι

 

Carmina Solemnia.

Nam tibi laetitiae subdet fomenta recentis,
Et, quam sis felix, nuncia verba feret.

Ipse ego, dum pro me gratantia carmina scribo,
Quam videor, quod non gratulor ore, miser?

Ergo leves elegos spatium breve sume legendi
Hospitiique illis pande, benigna, fores.

Sic tibi, cum decimum vicinas viderit umbras
Luna, Deus ventris dulce resolvat onus.

Ut te difficilem possim sperare petenti,
Non patitur tali mens adamata viro,

Mens tua quae tali potuit placuisse marit0, .
Cui morum asperitas nulla placere potest.

Tu modo, cur voces nimium pudibunda moraris?

‘Incipe Maenalios nostra Thalia modos,

Incipe per sponsi meritas decurrere laudes,
Non res est nuptae gratior ulla novae.

Non erit illi eadem repetito scena cothurno,
Multa videt veruS, plurima nescit amor.

Si quid habet corpus, si quid fortuna gubernat,
Quod decori est: sponsam non latuisse reor.

Sed quae corde latent, non Argi lumina cernunt,
Non ipse impuro prodidit ore bona.

Nam si verborum sublimi attollere mole
Res est dedecoris plena, pudore carem,

Ut sit vera, tamen semper laus propria putet;
Saepe verecundus vera tacere solet.

Adde quod haud famae tutum est sua credere, fecit
Fallendo et verum fraudis habere notam.

Sed tu, quas vultu voluit celare modesto
Virtutes, pleno gutture Musa cane.

Vera refer, nec dextra nimis, nec perge sinistra,
Sed medio rectae tramite curre viae.

Laus nimia est hodie tam crebro dedecus usu,
Fucatus multus dicitur esse color.

Quam vereor, justa si libres omnia lance,
Ne te vulgati criminis insimulent,

Unde sed incepti surget mihi carminis ordo?
Quid tanto in cumulo parte priore loquar?

Incertus feror. Hinc etenim sublimia stirpis,
Huldenrice, trahunt nomina sponse tuae.

Hinc tua me virtus, artes, morumque venustae,
Nobilior cuncta nobilitate rapit.

Nam quid profuerit coelis aequata parentum
Gloria, si soedo crimine vita labat‘s>

Gentis imaginibus solis cui laus sua constat,
Gentis in hoc magnae deperit omnis honos,

At tu, qui tantis animum natalibus aequas,
Nec tamen illorum nobilitate tumesz

Ipse tuis luces virtutibus, ipse canentem
Dirigis in celsae nobile laudis opus.

131

