62 J oannis Kepleri

203. Tanta altitudine tam conferta montium culmina ut mergantur, periculum
est nullum.

204. Tunc quidem et privolvae habent medinoctium estque et illis Volva (licet
non conspicua) cum Sole. Hoc si comparemus cum terricolarum observationibus nau-⁶
ticis, equidem affirmant ii contrarium, scilicet etiam in media nocte aeque magnum
esse fluxum oceani, absentibus luminaribu8‚ ac in meridie, iis praesentibus. Titubat
ergo et hoc loco hariolatio, nisi fluxum nocturnum oceani nostri derivaveris ex reper-
cussu a litoribus Americae, in quae Luna undas post se trahens impingit vicissimque
a litoribus Europae et Africae per reciprocam fluctuationem, quam Luna postridie re-
vertens novo ducatu moderetur. Tales occursus litorum, fluctuationis undarum occa*
sionem, removeas a Luna necesse est, si vis privolvas in suo medinoctio omnibus
undis exspoliare.

205. Sane quidem in quadris perhibetur fluxus et refluxus maris fere inobser-
rabilis, quasi compensatio fieret tractus inter Solem surgentem et Lunam ex medio
coeli abeuntem aut vicissim

206. Diameter et sic etiam circulus maximus terrestris ad lunarem est ut 389
ad 100 (Epit. Astr. Copern. sol. 483. Vol. Vl. p. 328). Est ergo paulo major dia-
meter lunaris parte quarta terrestris.

207. Haec particula Somnii majorem babet aetatem, quam telescopium belgicum,
quam omnino ad Maestlinum, meum in astronomicis praeceptorem, refero, estque parti-
cula thesium, quarum‘ supra num. 2. feci mentionem, transtulique illam etiam ιιι Optica
f. 250. (Vol. 11. p. 286) Verum eam egregie confirmat usus telescopii et observata
Galilaei laudata in Dissertatione mea (fol. 20) quaedam et mea: promontoria quinque
millibus passuum in perpendiculo a superficie sursum erecta conspici incipiunt a qua-
dragesimo quinto milliari germanico. (Vide Epit. Astron. Copern. fol. 23. Vol. vl.
p. 130). Jam vero si omnes oceani navigationes pervolitaveris, vix majus invenies in·
tervallum, a quo terrae sint conspectae, nullus igitur mons super aquae superficiem
ultra milliare magnum germanicum attollitur. Vide Snellii Eratosthenem Belgicam.
Luna vero quantos habeat quam altos montes, quanto intervallo in Luna bifida puncta
lucida recedant a sectione in partem umbrosam, e profundo umbroso exporrecta in
lucem radiorum Solis, vide apud Galilaeum in Trutinatore contra Sarsium scripto et
passim Cum anno 1612 mense Maio contemplarer eclipsin Solis, radio per tubum vi·
sorium cum vitro duplici immisso super tabellam albam, vidi in circumferentia umbrae
Lunae, hoc est defectus, quem interpositio Lunae in specie Solis causabatur, vidi,
inquam, in hac circumferentia cava duo tubercula evidentissima ultra rotunditatem
umbrae, hoc est Lunae, in speciem lucidam concavam excurrentia3 et ne dixeris vel
a vitro fuisse, vel a deceptione visus, morabantur in disco Solis eumque permeabant
ad motum Lunae, unaque alteram praevertit exeundo. Si proportionem quaeris eorum
altitudinis ad diametrum Lunae, impossibile fuisset illos animadvertere, nisi ad mini·

. mum sexagesimam aequassent diametri partem. Nam parvus admodum erat radius

nec multo major moneta argentea imperiali. Fuerunt igitur montes in Luna octo mil·
liarium altitudinem superantes minimum, quia diameter Lunae valet circiter 500 milliaria.

208. Infra in additamento invenies foveam exacte circularem, ac si esset manu
facta, quae decem milliaria germanica habet in diametro, Est fissura ingens et flexuosa
in medio, qualem puto apparituram vallem Anasi, per montem Caecium reptantis, aut
Oeni per Alpes, si quis eas Sole occumbente ex alto aethere intueretur. Sed propor-
tione multo profundior et horridior est illa Lunae. Et ne desit quod mireris, videtur
alicubi trajectu minus umbroso, quasi quodam ponte juncta. Sed recentiora sunt baec
experimenta libello ipso. Tanto magis delectat haec veri praesumtio ante annos, ani-
mumque gerens vultumque virilem.

209. Haec non plane nuda fuit hariolatio ex contemplatione ingentis aestus a
die tam longa, ut scilicet etiam inhabitari possit selenitis ab animantibus, sed formatas
habebam conjecturas raritatis in corpore Lunae etiam ex ejus motu, quas in Commen-
tariis Martis recensui. Proximo anno prodiit Galil-aei Nuncius SidereuS, qui experimentis
evidentissimis, quae Lunam caudae pavonis crebritate specuum assimilant, dogma hoc

