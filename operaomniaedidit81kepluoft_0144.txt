de Nuptiis doctissimi et integerrimi Juvenis D. Magistri
Joannis Huldenrici,

¹Juris candidati3 Clarissimi viri, Pauli Huldenrici‚ Consiliarii Principis Wirtem-
bergici, filii.

Et honestissimae pudicissimaeque virginis Annae, Philippi Gosslini‚ mercatoris et
civis Psortzheimensis, viri prudentissimi, defuncti, filia.

Scripta por Joannem Keplerum, phil. studiosum, sponsi cognatum.

Tubingae, Apud Alexandrum Hockium Anno Domini Mnxc.

Nympha, ChariS‚ Venus, aut si quid formosius istis
Illa vetus veri parca poe‘sis habet,

Quae sortem exsuperas opibuS, virtutibus illas,
Quae gemina sponsum dote beata beas:

Si tibi delicias inter lucemque jugalem,
Inter¹ et hospitibus compita plena vacat:

Hanc lege ab ignoto missam, sed prompta, salutem,
Non etiam sortis nescius ille tuae est.

Sin minus: ut possis nostrae vacua esse tabellae,
Laetitiae effusos siste parumper equos,

Hic etiam invenie5‚ sua qui tibi munera portans,
Non conviva quidem, sed tamen umbra venit.

Non omnes conviva juvat, quin saepe vocatis
Gratior hospitibus cernitur umbra loquaX.

In me non fuerit facundae prodigus artiS,
Quando suas Hermes distribuebat opes,

Non tamen inspecto frontem rugare libello,
Et, modo quam fueras, tristior esse potes.

 

