Notae ad Appendicem Selenograpbicam. 73

Haec sunt igitur experimenta, haec axiomata, ex quibus J‘am epistolae partes
singulas numeris distinctas demonstrabo, ,

2. Quod cavitates maculas potissimum occupent, non partes lucidas, id pertinet
ad XXIV. desumtumque et ipsum est ex visu.

3. Maculosas partes esse humiliores lucidis, sequitur ut XIII.
· 4. 5. Ex macula saturae nigredinis colligo maria XXI, et dilutiore nigro palu-
ἑ stria XXII. XXIII.
’ 6. Si metantur spatia, consensum inter eos esse necesse est, quem habes per

7. Rationis est, ad eertum finem tendere. Etsi vero etiam ludo indulget, fal-
lendi temporis causa, opera tamen ad ludum comparata non sunt magnitudine aequi-
paranda iis, quae ad finem tendunt sui conservandi. Haec vero opera sunt maxima*
ut quae a 50 millibus milliarium non effugiunt sensum nostrum.

8. Quia cavitatum aliquae ambiuntur vallo exterius, et quia depressae sunt ca-
vitates in maculosas regioneS‚ quas humor obtinens nigro inficit: hinc colligo humori
extraneo objectum esse vallum3 qui vero erat intra vallum, eum exhaurire docuisse
illos endymiouidas, nostros puto Hollandos. In Dissert. f. 17. (Vol II. p. 497.) con-
trarium sum hariolatus, fossas deprimi, forte etiam humoris e profundo eliciendi causa.
Sed tunc hoc nondum observaveram, cavitates esse in maculosiS, non lucidis.

9. Sol hostis illis certissimus et ἀναμφιλεκτος. Sic de hac re scripsi Dissertatione :
„cum diem habeant 15 nostros dies longam aestusque sentiant intolerabiles et forte
careant lapidibus ad munitiones contra Solem erigendas, at contra glebam fortassis
habeant in modum argillae nostrae tenacem: hanc igitur illis aedificandi rationem usi-
tatam esse, ut campos ingentes deprimant, terra circulo egesta et circumfusa, ut ita
in profundo post tumulos egestos in umbra lateant intusque ad motum Solis et ipsi
circumambulent umbram consectantes; atque haec sit illis veluti species urbis sub-

’ terraneae, domus, speluncae creberrimae, in crepidinem illam circularem incisae3 ager

 

ct pascua in medio, ut Solem fugientes a praediis tamen non longius cogantur rece-
dere.“ Haeo ego jam tum sic censui, nondum hoc detecto, quod colles exsurgant ex
caritatibus, medio umbilico depreSSO, quodque vallum circumiectum sit cavitatibus
nonnullis exterius. Ratiocinabar enim, facilius illos umbrae prolixae fieri compotes,
si non effodiant tanturn lacunam, sed egestam etiam contra Solem accumulent forin-
secae. Quod illis faciendum rebar ex causa hac nescio quam certa, id ita fieri nunc
oculi testantur et dioptra: contra Solemne, quod monet haec num. 9, an contra hu-
morem, quod prior 8, anne contra utrumque, in medio ponendum.

10. Dato semel initio comparationis inter gentes, lunarem et terrestrem, Jam de
similibus idem est judicium. Cum maculosas Lunae partes videamus cultas, asperis
et montosis circumjectis attribuemus feras et barbaras latronum cohortes. Hi sunto
hostes cultiorum, qnos contra illi munitiones suas erigant. Sed refer huc experimen-
tum ad XXXIV, quod nulla alia via, nisi ut sit munitio contra irruptionem hostilem,
potest explicari.

11. Cavitaqs habent formam circuli. Circulus ex centro describitur. Oportet
igitur esse et conspicuum et aliqua re ad metanda circumferentiae intervalla in-
structum. -

12. Inter-valli tam longi aequalitas nisi funiculo nequit obtineri.

13. Quia cavitatum diametri sunt'inaequales.

14. Cum instrumentum meum uno intuitu caperet 12¹ de 30‘ Lunae, diameter
vero ejus 400 milliaria germanica sit longa, instrumentum igitur meum circiter 160 mil-
liaria cepit. Est vero diameter huJus maculae circiter 10³² pars de capacitate instru-
menti, patet igitur in 10 milliaria germanica, ergo semidiameter in 5. '

15. Circulum semidiametro 5 milliarium continuo tractu unius pedis in circino
ne dixeris describi posse, nisi descriptor ipse viginti minimum milliaria longus in
promtu sit.

16. At nec unicus funiculus sufficit, ut ejus a palo nexi extremitas exterior
· circumducatur: defluet enim funiculus pondere suo in terram haerebitque in collibus

