46 J oannis Kepleri

Terram attingit in eclipsi Solis totali, daemones per eum revertuntur in Terras, ut
infra num. 86. Hae vero occasiones rarae sunt. Quatenus vero hoc loco daemon
sumitur pro scientia astronomica, seria erit affirmatio, non aliud esse iter menti in
Lunam, nisi per umbram Terrae et quae hinc dependent alia. Vide Sciametriam, Hip·
parchi partem.

56. Si allegoriae insistimus, facile est rationi, adminiculo sciametriae eniti ad
cognitionem rerum coelestium3 sin de natura corporum et spirituum cogitamus, rnr-
sum patet ratio affirmati. Et indulgeo sane hic joco, fronte quidem in physicam ratio·
cinationem intenta, ad latera vero spiculis satyricis passim evibratis in spectatores
su1 securos.

57. Hoc intellige physice, si corpus, cui sua gravitas, horae spatio per <12 millia
milliarium rapiatur in altum. Adde privationem aeris, de qua num. 71, qua homines
perire necesse est, ut pisces privatione aquae. Nam inter dogmata, quae praestantis-
simis physicis accepta fero, hoc etiam est, aeris superficiem cum ipsis montium altis-
simorum fastigiis aut etiam inferius terminari.

58. Crebra occurrunt in scriptis Tychonis Brahei probra conjecta in huiusmodi
homines, qui tamen philosophiam Jactant, dum ipse suos labores vigiliasque nocturnas
comparat.

59. Respexi ad epigramma, quo olim jocatus sum in habitum corporis Maest-
lini praeceptoris tunc mei: Quo levius yracili fert corpore pondus, hoc citius superas
evolat ille domos. Gracilitas ingenii subtilis est nota. Interim ignoscite, qui estis
puncti. ⁸

60. En Aulida et foedus, quod Trojam perdidit. Mihi vero tantum jocari erat
animus et jocose argumentari. Si verum est, inquam, quod de sagis tradunt pleraque
tribunalia, quod illae transportentur per aerem, erit forte et hoc possibile, ut corpus
aliquod Terris divulsum importetur in Lunam.

61. Est inter apparatus jocorum et hoc, ut dum applausum unius audiente
altero captare censeris, ferias et hunc et proximum. Laudem tamen habet ut Ger-
mania corpulentiae et edacitatis, sic Hispania ingenii et J'udicii et frugalitatis. In sub-
tilibus igitur scientiis, cujusmodi est astronomia (et praesertim haec lunaris, constans
positione insolenti, si quis ex Luna spectaret), si pariter annitantur Germanus et Hi·
spanus, multum hic praevertet. Et libellum igitur hunc praedixi deridiculo futurum
Germanis, at in aliquo censu Hispanis·

62. Duratio eclipsis Lunae centralis ab initio ad finem, luminaribus in apogaeis
suis constitutis, excurrit pauculis minutis ulterius. Est enim parallaxis Solis O‘ 59⁴⁴,
Lunae 58¹ 22“, summa 59¹ 21“, semidiameter Solis 15¹ 0¹¹, ergo semidiameter umbrae
44¹ 21¹‘. Cui addita semidiameter Lunae 15¹ O“, summam restituit 59¹ 21¹⁴. Horatius
vero Lunae verus 29‘ 44⁰, Solis 2¹ 23⁴¹, Lunae a Sole 271 21⁰, cujus duplum pro
horis duabus ablatum relinquit 4¹ 39⁴¹. Sed 4¹ 33¹¹ 30“¹ conficiuntur minutis 10, et
residua δ” 30”’ secundis 12, itaque tota duratio fit horarum 4. 20‘ 25¹‘. Haec tamen
prolixitas est rarissima. Igitur si corpus aliquod Terris profectum Lunae inferendum
est, illud equidem aut multos per dies in cono umbrae Terrae sublime circumferri
debet, ut ad momentum ingressus Lunae in hunc conum praesto sit, aut si hoc naturae
corporis valde adversum et inimicum est, totum iter a Terra ad Lunam brevissimo
illo tempore, quo Luna in cono umbrae versatur, transmittet. Suppetit et causa ex
philosophia magnetica. Luna Terris cognatum corpus est. Multis id adstruit Plutar-
chus libello de facie Lunae hic adjuncto, in persona unius ex colloquentibus. Trahunt
et Aristotelem in partes interpretes ejus Arabes. Nisi fallor locum illum lib. ΙΙ. de
coelo, de quo in praefatione in lib. IV. Epitomes Astron. Copernicanae cap. 12, nobis
inculcant. Sed documentum evidentissimum cognationis hujus est in fluxu et re·
⁴,fluxu maris, de quo vide introductionem meam in Commentaria de motibus stellae .
Martis. Luna in vertice constituta oceani atlantici, oceani australis dicti, oceani eoi,
oceani indici, attrahit aquas Terrae globo circumfusaS, qua prolectatione fit, ut aquae
undique properantes ad locum spatiosum terrarumque continentibus non interclusum, ’
qui Lunae ad perpendiculum est subjectus, detegant littora. Interim vero dum sunt

