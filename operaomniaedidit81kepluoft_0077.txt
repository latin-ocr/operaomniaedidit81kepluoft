Notae in Somnium Astronomicum. 63

reddidit validius. Vide meam cum hoc nuncio Dissertationem fol. 14. Et huc pertinet
tota epistola, quam appendicem feci ad hoc Somnium, cum demonstrationibus suis.

210. Quos oculus nullus uuquam vidit. Vides tamen in mentione privolvarum
rationem. Valet ea nimirum imprimis ibi, ubi maxima intemperies et violentissima
vicissitudo. summi aestus summique frigoris.

211. En rationem ipsam, desertam ab omnibus documentis visus. At si tunc
constitisset mihi, Lunam tot habere depressas lacunas, quas in lucem protulit tubus
Galilaei‚ aut si Plutarchum legissem de specu Hecates fabulantem, credo liberiori ca·
lamo dogmata dictassem.

212. Terra inquam Selenitide. Animantia censebam analogiam babere ad montes.
Vide Astron. partem Opticam fol. 250. Nec tantum corporum ea proportio ad nostra
terrestria, sed etiam facultatum, respirationis, famis, sitis, vigiliarum, somni, laboris,

„ quietis. Testatur magnitudo operum ex appendice potissimum conspicienda, testatur

 

et continuitas excessuum caloris et frigoris et raritas refocillationum; de quo vide li-
bellum Plutarchi folio 1730.

213. Ex thesibus hoc Tubingonsibus. Et hoc quoque ad analogiae dictamen,
cudus ab ineunte aetate fui observantissimus. Quae proportio motus fixarum lentis·
simi penes nos ad restitutiones singulorum planetarum ipsiusque ad‘eo Telluris diur-
num breves, ea mihi visa est esse proportio aetatis humanae ad molem corporum mo-
dicam. Ergo vicissim in Luna, cum fixae revertantur celerius quam Saturnus, dies
contra sit trigecuplo longior nostra, brevem animantibus vitam, incrementa maxima
tribuenda censui, ut nihil ad consistentiam perveniat, omnia in mediis intereant in·
crementisb In thesibus ad politica transii, universalia crebris maximisque vicissitudi-
nibus esse obnoxia, privatorum res frequenter magnas.

214. Cum aquas privolvis ademissem, aestus et frigoris vicissitudines immanes
proximis omnino temporum articulis relinquere cogerer, subiit animum, eos tractus
habitari non posse, saltem sub dio. Ex opportuno igitur aquae influebant certis diei
tempestatibus, eas iterum recedentes ¹jussi viventia comitari, et ut tam propere possent,
longos pedes dedi, aliis nandi facultatem et aquarum patientiam, ut tantum non in
pisces degenerarent. Nec quicquam hujus illi erit incredibile, qui de Cola Siculo,
homine-pisce, legerit. Etiam illud reputabam, nihil in Terris tam esse nobis violen-
tum, cujus tolerantiam non indiderit Deus certo generi animalium, famis et aestus
Africani leonibus, situs et immensorum desertorum Syriae Palmyrenes camelis, frigoris
hyperborei ursis etc.

215. Ex hoc fundamento, quod omnis materia, in quantum materia anima ca·
rens, se ipsa sit frigida, et si ab extrinseca causa calefiat, sponte sua suo frigori re·
stituatur, exstincto per cessationem causae calore adventitio. Jam aquae privolvarum
in summo quidem aestum radiorum-Solis sentiunt, ad penitiores vero recessus radii
Solis non pertingunt, ob profunditatem opinor.

216. Omnia quippe certis usibus destinanda erant. Fervor autem aquarum se-
quebatur ex die tam longa et experimento Chilensis provinciae sub circulo Capricorni
zonaque torrida etiam die nostro brevi3 scribunt enim pluvias eadere plane calidas.

217. Haec est velut occupatio. Si quis enim objiciat, inhabitabiles esse regiones
illas, si etiam aquae ferveant, eum ego ad nostras cellas et puteos profundos remitto,
in quibus aestate potum nostrum infrigidamus.

218. Praeivere nostrarum stirpium et fructuum cortices diversi, diversa provi·
= sione naturae, praeivere testae ostrearum et testudinum clypeiformes‚ praeivere calli
pedum, ungulae et soleae animantum.

219. Legeram in Arnobio Afro, inter delicias eJus gentis et hoc receptum, ut se
' nudos exponant Soli, apricantes ut lacertae, et ni fallor etiam crocodili, quorum. ut
bestiae patriae, naturam Afros habere ex eo censui. Nam id quidem nobis Europaeis
tormenti potius genus esset.

220. Sic de populis Culomoriae, provinciae Scythicae hyperboreae scribitur: esse
qni nocte illa longa ingruente emoriantur, Sole redeunte reviviscant, eoque tuta

