 

11. Historica et Philologica. 223

ditis 483 ad 1497 prodit 1980 EusebianuS‚ qui coincidit cum 9. Juliano.
Et hoc anno 9. Juliano ex testimonio Josephi caesus est Antigonus, christo-
rum (i. e. ex Eusebii sententia sacerdotalium regum seu Macchabaeorum) ulti-
mus. Eusebius igitur omnino ad annum 9. Julianum hoc duplici argumento
(primo ab annis 483 Danielis, altero a testimonio Josephi) voluit apponere
initium regni Herodis. Accedit tertium, quod exprimit Eusebius Olymp. 86,
quae celebrata est Juliano 10, pro termino annornm 483. Notum est autem,
vel autumno ante ludicrum, sc. 9. Juliano‚ vel Calendis Januarii sequentis,
vel 1. Nisan sequentis incipere quadriennium. Eusebio igitur annus 9. Julia-
nus fuit in animo, quasi 1. Herodis vellet cum 10. Juliano componere. Quodsi
conjecturae locus, Eusebio puerilis causa fuit errandi. (Nam abipso Eusebio
fluxisse errorem, testatur versio Hieronymi, quae eadem habet iisdem annis
eodem errore transposita.) Cum enim Eusebius ad suum numerum 1497 ad-
didisset 483, qui terminatur in 83, prodiit illi numerus 1980, qui terminatur
in 80. At vero ipse haerens animo in numero temporis intercepti 483, pu-
tabat etiam bunc suum numerum debere terminari‚in 83, itaque pro 1980
elegit 1983, atque ita cum 1984, qui est Julianus 13, composuit primum
Herodis. ltaque non male conjicit Lydiatus, in alia loca in demonstratione
et praeparatione 'Evangelica ex boc chronici loco mutationem redundasse.

Quod Hyrcanum attinet, non animadvertit Lydiatus, ejus mentionem scr-
vire proposito Eusebii, quamvis per annos Hyrcani ratio non subducatur.
Loquitur de christis regibuS, id est sacerdotibuS, qui regnarunt, deque hujus
regni fine. Jam Hyrcanus et sacerdos et rex fuit, qui licet captivus abduce-
retura Parthis, Antigonus tamen et ipse sacerdos regnum invasit eique aemu-
lus Herodes, rex a senatu ..... ’

(Hic folia aliquot manuscripti desiderantur.)

..... και σχεδοντι πλησιον εἰσι του ἐπι Ῥωμαιοις ποιησαι την συμπασαν ἐξου-
σιατ. Id utique vivo Augusto, nam primis Tiberii annis ob id ipsum Vono-
nem regno ejecerunt, quod illum Caesaris mancipium dicerent, quod solium
Arsacidarum inter provincias Romanas haberi darique dolerent. Huic etiam
tempori convenit reliqua Strabonis orati0, quam Lydiatus allegat. Pacem et
prosperitatem Italiae et Augustus praestitit, ex quo plenum et merum impc-
rium accepit et nunc ipsum excepturus praestat Tiberius filius (pro διαδεξα-

μενος lego διαδεξομενος, nisi de tribunitiae potcstatis consortio loquatur. Taci- '

tus: filius collega imperii tribunitiae potestatis consors adsumitur), normam
gubernationis mandatorumque observans illum (patrem) ipsumque (Tiberium)
filii ejus Germanicus (adoptivus) et Drusus (naturalis) ministrantes patri. Haec
omnia superstite Augusto locum habent, non vero mortuo. Nam Germanicus
adoptivus Druso naturali praeponitur respectu Augusti, ei cura Reip. adscri-
bitur juxta patrem et avum, qui post paucos annos 8 legionibus germanicis
praefectus Roma abfuit ad mortem usquo Augusti, Tiberiumque sollicitum
de imperio tenuit magnitudine sua, adeo quidem, ut non quiesceret prius Ti-
berius, quam illum abstractum a legionibus primo in orientem mitteret procul
a Roma, denique Pisonis opera exstingueret. Ecce quanti pretii argumentum
sit, quo probare sibi visus cst Lydiatus, Jubam mortuum anno secundo Ti-
berii, qui superstite Augusto successorem habuit Ptolemaeum, suum ex Cleo·
patra fllium.

Quae Lydiatus ex 4. Strabonis adducit pro confirmatione suae senten-
tiae, dubia ipse pronunciat, nec male conjicit, quartum librum serius esse per-

