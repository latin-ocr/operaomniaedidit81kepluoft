158 Collectanea ex codicibus Pulkoviensibus.

Caput 10.
De origine Humerorum.

Ex quibus jam dictis via nobis aperitur, de origine facultatis numera—
tricis et numerorum ipsorum altiora speculandi, quae Aristoteli, utpote veri
Dei ignaro, erant inaccessa.

Etenim Platonicorum ipsa antiquitate commendabilis erat haec philo-
sophia, quod dicerent, Deum totam rerum universitatem condidisse ad ideam,
in Dei mente relucentem eique coaeternam. Hanc sententiam tuiti sunt inter
Christianos scholastici doctoreS‚ subtilissimum genus philosophorum. Nos hanc
eandem sententiam, ut eo minus impingamus, tantisper tueamur, ut statuatur,
ideam illam, ad quam mundus est conditus, non esse diversum quid ab ipso
Deo, Quo posito, si quaeratur a nobis causa numerorum in rebus, cur sci·—
licet mundus non sit factus sibiipsi undiquaque uniformis, totus et unus, nus-
quam a se ipso discrepans? respondebimus, Deum ipsum, qui mundum hunc
ad· suae quodammodo deitatis ideam fecit, esse non unam, sed tres personas,
cumque distinctae sint proprietates in una simplicissima Dei essentia, per quas
persona differt a persona, ideoque etiam mundum debuisse differentias quas·-
dam suscipere, per quas numeris aditus patefieret. Etenim sicut creatio et
sustentatio temporanea mundi est exigua quaedam imago generationis aeternae,

qua pater gignit filium, et processionis aeternae, qua spiritus ab utroque pro· ·

cedit: ita etiam, quia Deus per generationem et processionem trinunus est et
declaratur, ideo et res mundanae per creationem et sustentationem necesse est
diversas et numerabiles fieri. Veruntamen, sicut Deus infinitus et aeternus
est, creaturae et finitae et temporaneae et in nullo comparationis gradu cum

Dec, ita etiam in hoc praesenti negotio necesse est, hoc infinitum discrimen τ’

esse, quod Deus, quamvis trinus in personis, unus tamen est in essentia, crea· -
turae vero per essentiam sunt diversae et numerabiles ipsarumque unitas re-

spectu divinae unitatis est merum accidenS. Deinde divinitas in personarum '

trinitate subsistit, nec ultra propagatur. At res, initio capto a sua creatione
ad numerabilitatem‚ in infinitum sese multiplicant. Causa est, quia solus Deus
perfectus est, res omnes imperfectae: unde in solo illo perfectam pluralitatem
personarum credimus, at in rebus est imperfecta pluralitas. Numeri enim nun-

quam finiuntur, sed semper augeri possunt, at trinitas eo ipso finitur, quod

principium, medium et finis numero tria sunt. Vide Arist. Ι. De Coelo c. 1. , ἵ

Sed clarius haec philosophia lucebit in indaganda origine facultatis nu·
meratricis. Etenim constat nobis non ita tenuiter tantum per philosophiam x
Platonicam, sed latius per Sacras Literas, hominem esse conditum ad imagi· ψ
nem Dei (Gen. 1, 27.). Illa similitudo Dei iu tribus quaeri potest, aut in cor-
pore, aut in animo, aut in virtutibus. In corpore est obscura Dei similitudo
et generalissima, Deus n. corpus non habet. Potius in corpore regnat simili-
tudo mundi vel animalium. In virtutibus et bonis habitibus et perfectione
naturae quidem per se et proprie consistit haec similitud0, quemadmodum ⁷
illam etiam theologi considerant3 sed non est dubium, quin eadem Dei simili·' λ
tudo conspici queat etiam in essentiali-bus facultatibus animi, cum (Gen. 9.)
homo post lapsum etiamnum Dei imago dicatur, Est igitur imago Dei in
facultate nutriente, sentiente, movente, sed adhuc ignobilior et communis
ceteris animantibus Intelligens autem facultas animae duobus constat: in-
tellectu et voluntate. Itaque, quod voluntatem attinet, sicut Deus est αὐτεξου· ’
(noc, sic hominem condidit cum facultate animi, quae dicitur principium vo· .

