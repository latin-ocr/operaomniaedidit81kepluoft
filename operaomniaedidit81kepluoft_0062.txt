48 J oannis 'Kepleri

est, ac si nullum corpus quoquam prolectaret. Tunc igitur corpus ipsum ut totum
tra'hit sua membra, ιιι partes minores toto.

76. Non plane nutu. Opus est viribus etiamnum. Nam omne corpus ratione
materiae suae obtinet inertiam quandam ad motum, quae corpori quietem praestat in
omni loco, in quo id collocatur extra virtutes tractorias, Hanc vim seu inertiam po-
tius necesse est vincat is, qui id corpus loco suo est emoturus.

77. Quando scilicet ob propinquitatem praepollet orbis virtutis magneticae Lunae.
Posito enim quod moles quaelibet Terrae, aequalis globo lunari, trahat aeque valide
corpus sic locatum inter utrumque globum, ut eadem sit proportio suae ab utroque
distantiae, quae est ipsorum inter se corporum, haerebit immobile, tractionibus in di-
versa se mutuo abolentibus: ut si absit a Terra 58519 semidiametris Terrae, a Luna
vero ἓξ, partibus semidiametri Terrae. Idem vero paulo adhuc propius admotum Lunae
jam Lunam trahentem sequetur, praepollente ejus vi ob propinquitatem.

78. Initio quidem parum, at proxime Lunam valde multum, ut statim sequitur,
item parum utilis plane nihil annitentibus, nitentes vero corpus tollere etiam tum
juvat, cum adhuc Terra praepollet. Vide supra num. 62.

79. Vide num. 67, 68, 69. Videat vero viator, ut sic incolumi corpore perve-
nerit, ut> etiam expergisci possit. Allegoria hic probatam medicinam propinat iis, qui
virginitatis voto sunt obstricti contra motus naturales: speculationem intentam, con-
tinuam, aestuantem.

80. Quod supra num. 6. corporum naturae valde adversum et inimicum, imo
impossibile.

81. Jucundissimum mihi, eadem pene verba me in Plutarcho Jam invenire.

82. Quia spiritus tenebrarum dicuntur, ut supra num. 55. Sed allegoria itineri
per umbram comparat observationem eclipsium, Soli negotia politica, cavernis um-
brosis Lunae secessum et umbras scholasticas, morae in cavernis speculationem con·
tinuatam, observationibus eclipsium insistentem. Erat mihi Pragae habitatio, in qua
nullus angulus aptior observationi diametri Solis, quam cella cerevisiaria subterranea,

‚ ex cujus fundo per foramen sublime tubum astronomicum, in Opticis descriptum, diri-

gere sum solitus in Solem meridianum diebus solstitialibus. Sed hanc partem alle·
goriae latius diducit numerus 83. sequens (desideratur).

84. Quod fit die 7. vel 8. post eclipsin Lunae, ut infra.

85. Crebriores Solis quam Lunae eveniunt totales defectus.

86. Locus supra 55. explicatius propositus. Sed ad allegoriam si traxeris, eli-
cies jam vicissim praedictiones eclipsium solarium, derivatas ex speculatione, quae ob-
servationi deliquiorum lunarium innititur.

87. Si est enim ut semidiameter Solis ad semidiametrum orbis Saturni, sic haec '

ad semidiametrum fixarum, ut a priori deduxi Ep. Astr. Lib. IV: fit ut Saturnii coeli
semidiameter vix sit bis millesima semidiametri fixarum sphaerae, coeli vero, in quo
Terra cum Luna, vix vicies millesima, et lunaris sphaerae semidiameter est pars ᾗ de

semidiametro jam dicti coeli. Variantur igitur intervalla Telluris a fixis parte non ·

majore quam est decies millesima, Lunae vero digressiones adjiciunt hujus tam minutae
variationis particulam circiter tricesimam. Ita omnis Lunae a fixis digressio efficitur
plane insensibilis.

88. Quia Luna semper easdem maculas ad nos Telluris incolas convertit, ex eo
intelligimus, illam circumire Terram, perinde ac si filo esset illi annexa, et parte sui
superiore nunquam, videre Terram, parte seu hemisphaerio inferiori semper

89. 90. Quam nos Terram appellamus, Telluris incolae, eam ex imaginatione

populorum lunarium libuit appellare Volvam. Quemadmodum enim nobis nocturnum ’
luminare hebraice Lebhana dicitur a colore albicante et dialecto hetrusca (ex punica, ἢ

ιιι puto , derivata) Luna, graece Selene a σελας, quod albicantem nitorem significat,
quippe nobis in Terra versantibus talis apparet, sic etiam populis lunaribus appella- ,

tionem nostrae Telluris, quam illi loco alicujus Lunae vident, ab apparitionis specie >

derivatam tribui par est. Apparet vero iis globus iste in coelo perpetua cum volu-
tione circa suum axem immobilem, cujns volutionis indicium desumere illis licet a

