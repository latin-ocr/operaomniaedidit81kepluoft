72 J oannis Kepleri

piste Tychonis indicavi f. 124 (vol. VII. p. 235), et cavitatum quidem alias statim ab
ipsa planitie depressas esse, alias vallo in altum elato veluti muniri contra regionem
exteriorem.

XXXII. Multitudo individuorum artis operum multitudinem etiam aliquam ar-
guit eorum usus, seu multi sint utentes, seu idem utens diversis temporibus utatur3
ubi tamen dissimilitudinem aliquam operum, analogam diversitati temporum, ratio
suadet. Sic ordo inter illa multa rationem unam omnia complexam evincit. -

XXXIII. Ex hoc axiomate et ex XXIX. facile obtinemus, in Lunae superficig,

gentem aliquam esse, rationis ad exstruendas istas cavitates capacem, in plurima ina*

dividua multiplicatam, ut una pars hanc cavitatem exstruat usurpetque alia aliam,
cum eae sint inter se ad sensum nostrum plane similes ot quidem certa lege inter se
dispositae, quod mutuum consensum arguit inter auctores diversarum cavitatum.

XXXIV. Huc adde experimentum ex narratione de visis a me planetis Joyiali-
bus, quod ineptum in frontibus titulum gerit Praefatiom‘s ad lectorem (Vol. 11. p. 511.)

Invenio in observationibus anni 1622. die 22. Sept. descriptionem similem ma-
culae procul dubio ejusdem, Luna quippe iterum decrescente, quando linea της τόμης
exiguum cornu de ora Lunae occidentali rescindit. Verba sunt: „In Lunae occidentali
τομῃ (gibbam intellige lineam, seu ellipticam] animadvertebatur quasi litus et alta
crepido sinuosa, umbram velut in mare (versus cornu illud Lunae, jam desertum a
lumine Solis) projiciens; lux enim in partibus hujus maris ultra umbram sequebatur
in medio sinus, continuata deinceps usque ad τομην. Paulo versus meridiem quasi
isthmus luminosus, sed tamen in clara crepidine manifestum punctum atrum, et vi-
cissim trans illud in mari mons clarus manifestus. Cornua crepidinis illius clarae
protensa ut promontoria, τομη per mare incedens erat ab infcriori cornu quasi inter-
cepta, intra cornu in lineam suam (ellipticam seu gibbosam) revertebatur, incedens
per aliam maculam.“ Haec anno 1622. 22. Sept.

Lubet vero etiam unam observationem exscribere totam, unde aliquot particulae
desumtae sunt in apparentiis praemissis, quia de pluribus etiamnum monet et quia in
illa sunt quaedam rudimenta epistolae, in cujus partium demonstratione versamur.

„Anno 1623. d. 17. Jul. a media nocte incipiente Lunam ab hora 1. in 2: con-
templatus sum, usus vitris Ρ. Nicolai Zucci longissimae distantiae. Cavitates plerae-
que apparebant rotundae, sed in superiori et inferiori parte Lunae quasi ellipticae,
secundum convexitatis globi declinationem a visu, et umbrae vallium, specie Lunae
corniculatae, quaedam per obliquum ellipsium manifesto, ut facile ex eo convexita-
tem Lunae globi vel visu agnosceres. Maculosae partes inferiores erant conspersae
lucidis nonnullis circulis, cavitates et umbras intra. se complectentibus, raris tamen iis.
Diceres, partes esse Lunae palustres seu limosas, in quibus erecti aggeres circulares,
ut putei, excludentes circumjectum humorem. Erat harum una paulo vergens ad al-
tiorem partem Lunae, quae manifestam rimae speciem prae se ferebat, in media longi-
tudine paulo patentior. Non omnium cavitatum erat evidens distinctio labri a reliquo
Lunae corpore (maculoso seu palustri), sed id continua et aequabili illustratione hebeti,
usque ad dehiscentiam umbrae. Pleraeque majores cavitates habebant in medio quan-
dam imaginem circulorum vitreorum in fenestris, scilicet ex profundo cavitatum singu-
larum assurgebant colles singuli, non tamen ad altitudinem exteriorum crepidinum,
atque ii erant depressi rursum in centro, velutin ventribus turgentibus umbilicus, aut
(exemplo magis cognato) crateres Aetbnae, quod umbra eorum prodidit. Etsi vero
non connivebant invicem, nec cohaerebant cavitates, sed quaelibet seorsim stabat, ta-
men ab inferiori parte της τομης (gibbae hac vice) sequebantur se umbrosae lunulae
(ab invicem, ut dictum, intercisae), sic ut ipsa serie repraesentarent speciem quandam
arcus elliptici umbrosi: Atque ita effigiabantur duae fissurae umbrosae, propinquae
invicem, in partem lucidam sursum reflexam, se insinuantes a sectione lucis et um-
brae, interpolatae tamen hinc inde, ut dixi, partibus lucidis, quae trajiciebant conti-
nuis tractibus: diceres vallem longissimam, quae hinc inde sub montibus sinuosis tra-
ducta iisque a latere inspectis quasi tecta sit.‘⁴ Haec 17. Julii anno 1623.

