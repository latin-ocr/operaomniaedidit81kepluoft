Notae ad Appendicem Selenographicam. 71

flamma concepta eliditur impellitque globulum, qua is obstat extensioni; cum igitur
obstet per totam longitudinem fistulae ferreae, fit per illam impressio violenta extru-
sionis rectilineae. Sic motus gravium sunt rectilinei, ut sit haec species ordinis, linea
inquam recta, quodammodo propria corporum gravium et maxime lucis radiis, qui
sunt veluti quoddam corpus immateriatum‚ quod movetur in instanti. Sic testudinis
domuncula ordinatam habet figuram helicis, ea tamen non est a mente architectrice,

gad a necessitate materiali: convolvit enim se testudo versus hiemem in metae finu-

 

‚ sic convolutae superfunditur viscosus humor, qui indurescit 1n crustam et addun-
” circuli ad numerum contractionum. Sic favi apum fiunt sexanguli necessitate
materiali corporum, dum se stipant quam arctissime. E contrario quinarius in floribus
ordinatum quid est, et quia nequit esse a materia, refertur igitur ad facultatem for-
matricem, numeri et sic rationis quodammodo participem. Disputavi de hac materia
in lib. de Stella Nova cap. 26. et 27, an crebra multarum rerum convenientia in unam
decentem seriem possit casui caeco transscribi.

XXVII. Apparentia. Cavitates illae depressae in Lunae maculas sunt exacte
rotundae, quantum oculis consequi possumus, non sunt tamen omnes aequali ambitu.
Est ubi etiam ordo quidam dispositionis earum, velut in quincuncem, apparet.

XXVIII. Si applicemus axioma praemissum ad has apparentias, nascentur nobis
conclusiones istae: in universum quidem in superficie lunaris globi, quoad mixturam
partium altarum et depressarum, casum et necessitatem materialem dominari, abradi
terram a costis subterraneis saxosis, elui valles, ut exstent montes, undas defluere in
regiones depressa8‚ maculis insignitas, ibique in aequilibrum disponi nisu rectilineo
partium omnium versus idem centrum globi lunaris; at in partibus Lunae maculosis
figuram cavitatum exacte rotundam et dispositionem earum seu interstitiorum quan-
dam aequalitatem esse factitium quid et ab aliqua mente architectrice. Non potest
enim illa excavatio sponte in circuli formam fieri ab ullo motu elementorum, nisi
dixeris, superficiem Lunae instratam esse arena profundissima factoque foramine in
fundo, sub crusta esse locum vacuum, in quem arena defluat. Hoc quo minus statui
possit, impedit ΧΧΙ. Humor euim obtinet illas partes atque is data porta deflueret
partesque illas denudaret, ut ex maculosis fierent albicantes et splendidae. Multo
minus potest dispositio plurium inter se macularum esse a motu elementorum.

XXIX. Ex praemissa concludendum videtur, in Luna creaturas esse viventes,
rationis ad ordinata ista facienda capaceS, corporum vero mole praeditas non compa-
randa montibus illis, ut ex quibus ordo nullus elucet. Sic enim et homines in Terrae
superficie montes quidem et maria non faciunt (rari enim existunt Xerxes, rari Nero-
nes, ac nec horum opera comparanda sunt cum naturalibus montium et marium), at
faciunt in ea urbes et castella, in quibus ordinem et artem licet agnoscere. Equidem
ob id ipsum superficies globorum videtur permissa coeco casui, ut in ea ordinanda et
ornanda per partes locus esset exercitio rationis.

XXX. Apparentia. Si cavitates hujusmodi diligentius intuearis, ducta per ima·
ginationem linea recta ex Sole per cavitatis centrum, sex occurrunt in ea discrimina
trina lucis totidemque umbrae3 quasi cavitas sit intra cavitatem, majoris enim et ex-
terioris umbrosa pars dorso versus Solem est curvata, lucida vero cornua quidem ver-
sus Solem et umbrosam partem convertit, curvaturam vero a Sole avertit. Eadem
species apparet in intimo cavitatis interioris angustae, at eam exterius versus Solem
lumen curvo dorso Soli obverso vestit, ex opposito umbra, cornibus ad Solem versis.
Et circa limbum quidem extimum reperitur aliqua diversitas. In aliis enim cavitatibus
limbus hic non est evidentior neque clarior exteriore regione, quam ad Lunae maculas
pertinere dixi, statimque ab illo gradu lucis, quo fulgent maculae, incipit nigredo cur-
vata, et ex plaga Solis contraria, post densam lucem parietis, qui Solis radiis recta
objicitur, succedit claritudo minor, continua per regionem maculosam. In aliisvicisss
sim limbus extimus versus Solem quidem amicitur tenui linea lucis clarissimae, ex
opposito vero Solis tenui linea umbrae, quae limbum a regione reliqua discriminat.

XXXI. Hinc demonstratur, ex fundo quidem cavitatis exsurgere collem, qui in
medio velut umbilico iterum sit in lacunam depressus, ut jam anno 1625 in Hyperas-

